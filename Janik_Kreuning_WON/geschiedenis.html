<!DOCTYPE html>

<html>
	<head>
		<title> Geschiedenis van Apeldoorn</title>
        <link rel="stylesheet" type="text/css" href="apeldoorn.css">        
        <h1 id='historyheader'> Geschiedenis van Apeldoorn </h1>
	</head>
	<body id='littlemargin'>
		<div>
			<p>

                De geschiedenis van Apeldoorn gaat terug naar het jaar 792 toen het als "villa ut marca Appoldro" werd genoemd in een schenkingsakte.

                Het is ontstaan aan de rand van het hoge middendeel van de Veluwe, een plaats die in de vroege middeleeuwen geschikt was voor landbouw. Het was een plaats waar de grond licht genoeg was om te bewerken en waar ook voldoende water aanwezig was. Het eerste deel van de naam is de vroegmiddeleeuwse vorm apa 'water', die ook voorkomt in o.a. Appen, Epe en Wilp. Apeldoorn ligt in een concentratie van apa-namen. Het tweede deel is ontstaan uit de vorm treo 'boom'. De oorspronkelijke betekenis van Apeldoorn en ook van o.a. Appeltern in de Betuwe en van Appeldorn in Westfalen, was ongeveer 'bij een water staande bomen'.

                In het begin en de eeuwen daarna was Apeldoorn een klein dorpje, dat bestond uit een paar huizen. Toen tegen het einde van de 16e eeuw de papierindustrie op gang kwam, groeide Apeldoorn snel. In 1684 kocht Willem III van Oranje het huis Het Loo en liet daarnaast Paleis Het Loo bouwen omdat Apeldoorn centraal in een jachtgebied lag. Daarna hebben meerdere leden van de koninklijke familie het paleis bewoond, tot het overlijden van koningin Wilhelmina. Ook Lodewijk Napoleon zou Paleis Het Loo als zomerresidentie gebruikt hebben. Paleis Het Loo is sinds 1984 een museum.

                Om de werkgelegenheid en economie en daarmee de groei van Apeldoorn een duwtje in de rug te geven, liet koning Willem I uit eigen middelen het Apeldoorns Kanaal graven, dat loopt van de IJssel bij Hattem naar Apeldoorn en dat gereed kwam in 1829. Later, in 1868, werd dit kanaal doorgetrokken naar Dieren waar het ook weer aansluit op de IJssel. Het noordelijk deel volgt in grote lijnen het in de middeleeuwen aangelegde kanaaltje De Grift. Tegelijk schonk koning Willem I een derde deel van het benodigde kapitaal voor de aanleg van een grindpad (grotendeels langs het kanaal), dat de reistijd tussen Arnhem en Zwolle aanzienlijk verkortte. In 1876 werd Apeldoorn aangesloten op het landelijk spoorwegennet. Dit laatste zorgde voor een toename van de bedrijvigheid, maar het belang van het Apeldoorns Kanaal nam daarmee af. In 1962 werd het noordelijk deel gesloten, gevolgd door het zuidelijk deel in 1972.

                <h3>Tweede Wereldoorlog</h3>

                Tijdens de Tweede Wereldoorlog werd de stad gespaard voor grote oorlogsschade. Wel startten de deportaties van Joden er vroeger dan elders.

                In oktober 1941 registreerde de overheid volgens het Joods Historisch Museum in Apeldoorn 1549 Joden. Onder hen waren een groot aantal vluchtelingen en ook patiënten en verplegend personeel van de twee Joodse verpleeginrichtingen in de stad. De arrestaties en deportaties begonnen in Apeldoorn al vroeg, in oktober 1941. In de loop van 1942 werden de meeste Joodse bewoners van Apeldoorn gedeporteerd. Begin januari 1943 moesten de overgeblevenen naar Het Apeldoornsche Bosch. Van de oorspronkelijke Apeldoornse Joden overleefden 592 de oorlog niet. Er is een monument aan hen gewijd.

                In 1909 was aan de Zutphensestraat, die toen nog buiten Apeldoorn lag, een groot Joods psychiatrisch ziekenhuis verrezen, Het Apeldoornsche Bosch. Onder persoonlijk toezicht van de SS'er Ferdinand aus der Fünten en kampcommandant Albert Gemmeker werden in januari 1943 de 1200 patiënten van Het Apeldoornsche Bosch, sommigen nog in dwangbuis, anderen onder de medicijnen of in blinde paniek, in kiepwagens naar het station gebracht, waar ze een klaarstaande goederentrein in werden gedreven. De bestemming was Auschwitz, waar ze onmiddellijk zijn vermoord. Een klein deel van het personeel ging met deze trein mee, de overige personeelsleden werden met de nog in Apeldoorn verblijvende andere Joden naar Kamp Westerbork gebracht.

                In Apeldoorn was er gedurende de tweede helft van de oorlog het hoofdkwartier van het Duitse opperbevel gevestigd. Arthur Seyss-Inquart en Hanns Rauter hebben hier kantoor gehouden, toen ze het in Den Haag te gevaarlijk vonden worden. Rauter is in Apeldoorn verpleegd nadat hij gewond was geraakt door de aanslag bij Woeste Hoeve.

                Na het begin van de Operatie Market Garden op 17 september 1944, werden Arnhem en de plaatsen in de directe omgeving daarvan geëvacueerd op last van de bezetters. Van de evacués kwamen er ongeveer 30.000 terecht in Apeldoorn, een aanzienlijke belasting voor de stad die aan het begin van de oorlog 70.000 inwoners telde. Er ontstond meteen een voedseltekort. Daardoor pleegde een Apeldoornse verzetsgroep nabij Woeste Hoeve in de nacht van 6 maart op 7 maart 1945 een onbedoelde aanslag op de hoogste SS'er in Nederland, generaal Hanns Albin Rauter. De bedoeling van het verzet was een Duits legervoertuig te bemachtigen; men wist niet dat Rauter zich in de auto bevond. De verzetsgroep van Geert Gosens kreeg de opdracht om met een vrachtauto het vlees bij een slachterij in Epe op te halen voordat de Duitsers dat zouden doen. Rauter raakte zwaargewond maar overleefde het vuurgevecht. De Duitsers lieten als represaille enkele honderden gevangenen executeren, waarvan 117 bij Woeste Hoeve.

                Op 2 oktober 1944 executeerden de bezetters 8 verzetsmensen en 2 geallieerde vliegers. De lijken werden door de stad verspreid. Diezelfde middag hielden de bezetters een razzia, waarbij 11.000 mannen werden opgehaald voor spitwerk aan de IJssellinie. Van hen werden er 4.000 daadwerkelijk ingezet; de overigen konden weer naar huis. Op 2 december 1944 volgde een tweede razzia, wederom voorafgegaan door executies, nu van 12 verzetsmensen en 1 geallieerde vlieger, bij de Koning Willem III-kazerne. De lijken werden nu niet door de stad verspreid. Voor hen werd in 1946 het gedenkteken Het 

                De trein die de dwangarbeiders vervolgens vervoerde, werd op 3 december 1944 door de Het beschoten bij het Duitse dorp Werth, 3 kilometer ten zuiden van de grens met Nederland (de Achterhoek), waarbij 20 doden vielen. Bij deze razzia werden 4.500 mannen afgevoerd naar Rees, eveneens net over de grens in Duitsland, waar zij werden ondergebracht in een steenfabriek. Deze was echter als logies volkomen onbruikbaar.

                In april 1945, toen de Canadezen Apeldoorn tot aan het Apeldoorns Kanaal wisten te bevrijden, waren de Canadezen van plan de rest van Apeldoorn zwaar te beschieten. De Duitsers waren zich echter al aan het terugtrekken. Om burgerslachtoffers te voorkomen, staken twee verzetsstrijders 's nachts het bewaakte Apeldoorns Kanaal over om de Canadezen hiervoor te waarschuwen. Daardoor kon de stad op 17 april gemakkelijk worden bevrijd door de 48th Highlanders of Canada.

                Apeldoorn bezit sinds 2 mei 2000 het Nationaal Canadees Bevrijdingsmonument. Dit is opgericht als hulde voor de grote Canadese bijdrage aan de bevrijding van Nederland. Bijna 6.000 Canadese soldaten verloren daarbij hun levens. Canada en Apeldoorn hebben een bijzondere relatie met elkaar, omdat tegen het eind van de oorlog het laatste Canadese hoofdkwartier in Paleis Het Loo gevestigd was. Het initiatief tot de oprichting van het monument kwam van Comité Nationaal Canadees Monument. Prinses Margriet onthulde het monument. De grootste Canadese oorlogsbegraafplaats in Nederland ligt in Holten, 40 km naar het oosten. Op de begraafplaats Ugchelen-Heidehof (gemeente Apeldoorn) liggen 56 RAF-vliegers en één Britse pionier.

                Bij Dow's Lake in de Canadese hoofdstad Ottawa staat een bronzen replica van het beeld ('Twin Monument'). Dit gedenkteken is onthuld op 11 mei 2002, eveneens door prinses Margriet.
                <h3>Na de oorlog</h3>

                Op 7 oktober 1946 kwamen tweeëntwintig leerlingen van de Christelijke H.B.S. om het leven bij een vliegtuigramp.

                In de jaren zestig vestigden zich rijksdiensten (Belastingdienst, Domeinen, Kadaster) in Apeldoorn en daarmee ook vele andere bedrijven. Het aantal inwoners groeide weer snel. Daartoe werden in de jaren 60 en 70 van de 20e eeuw de wijken De Maten (30.000 inwoners) en Zevenhuizen (22.000 inwoners) gebouwd. Zevenhuizen bezit de eerste echte hoogbouwwoningen van Apeldoorn.

                Op 30 april 2009 werden op Koninginnedag, net tijdens de doortocht van de koninklijke autobus naar Paleis Het Loo, verscheidene toeschouwers aangereden door een auto. Als gevolg van deze aanslag, die vermoedelijk op de koninklijke familie was gericht, vielen acht doden en circa tien gewonden.

                <h3>Tijdlijn<h3>

                <h4>Voor 1600</h4>

                    <li>792: Apeldoorn voor het eerst genoemd in een schenkingsakte → "villa ut marca Appoldro"</li>
                    <li>Eind 16e eeuw: Snelle groei door papierindustrie</li>

                <h4>17e eeuw</h4>

                    <li>1684: Willem III van Oranje koopt huis het Loo en bouwt Paleis Het Loo centraal in jachtgebied</li>

                <h4>18e eeuw</h4>

                    <li>1701: Nieuwe Ordermolen gebouwd, florerende papierindustrie</li>

                <h4>19e eeuw</h4>
                	
                    <li>1820: Eerste villa’s van de wijk De Parken worden gebouwd</li>
                    <li>1829: Apeldoorns Kanaal is gereed, in opdracht van Koning Willem I ter bevordering economie</li>
                    <li>1868: Kanaal doorgetrokken naar Dieren aansluitend op de IJssel</li>
                    <li> 1868: Koning Willem III schenkt kapitaal voor aanleg grindpad, bereikbaarheid Arnhem-Zwolle</li>
                    <li>1876: Apeldoorn aangesloten op spoorwegennet, afname belang Apeldoorns Kanaal</li>
                    <li>1877: Koninklijke Scholengemeenschap (KSG)</li>
                    <li>1890: Willem III der Nederlanden overlijdt in Apeldoorn</li>
                    <li>1898: Parochiekerk Maria ten Hemelopneming</li>

                <h4>20e eeuw</h4>

                    <li>1909: Het Apeldoornsche Bosch, een Joods psychiatrisch ziekenhuis, verrijst in Apeldoorn</li>
                    <li>1910: Bouw Juliana Toren</li>
                    <li>1913: Gymnasium Apeldoorn</li>
                    <li>1919: Theologische Universiteit gevestigd in Apeldoorn</li>
                    <li>1920: Barnabaskerk</li>
                    <li>1927: Julianakerk</li>
                    <li>1930: Doopsgezinde kerk</li>
                    <li>1931: Regentessekerk</li>
                    <li>1932: Gereformeerde Zuiderkerk</li>
                    <li>1934: Hervormde Goede Herderkerk</li>
                    <li>1935: Aartsbisschoppelijke Klein Seminarie (huidige politieacademie)</li>
                    <li>1935: Teuge International Airport geopend</li>
                    <li>1939: Rooms-katholieke Sint Theresiakerk</li>
                    <li>1940: Fotovakschool naar Apeldoorn</li>

                <h4>Tweede Wereldoorlog</h4>

                    <li>1941: Overheid registreert 1549 Joden in Apeldoorn, waarvan er 592 zullen overlijden</li>
                    <li>1943: 1200 patiënten van Het Apeldoornsche Bosch gedeporteerd naar Auschwitz</li>
                    <li>1943: Duits hoofdkwartier gevestigd in Het Apeldoornsche Bosch</li>
                    <li>1944: Arnhem en omgeving geëvacueerd; 30.000 evacués komen terecht in Apeldoorn, dat voor de oorlog 70.000 inwoners had</li>
                    <li>1944: Voedseltekorten</li>
                    <li>1945: Apeldoornse verzetsgroep pleegt onbedoelde aanslag op hoogste SS’er</li>
                    <li>1945: Apeldoorn bevrijd door Canadezen</li>
                    <li>1945: Canadese hoofdkwartier gevestigd in Paleis Het Loo</li>

                <h4>Tweede helft 20e eeuw</h4>

                    <li>1954: Eerste editie Internationale Vierdaagse Wandeltochten Apeldoorn</li>
                    <li>1955: Rooms-katholieke Victorkerk</li>
                    <li>1959: De kerk van de Gereformeerde Gemeenten</li>
                    <li>1960: Hoofdkantoor van het Kadaster gevestigd in Apeldoorn</li>
                    <li>1962: Wilhelmina der Nederlanden overlijdt in Apeldoorn</li>
                    <li>1962: Noordelijk deel Apeldoorns Kanaal afgesloten</li>
                    <li>1965: Schouwburg Orpheus opent in Apeldoorn, een van de grootste van Nederland</li>
                    <li>1967: Pretpark Prins Bernharddal verplaatst en bij de Koningin Juliana Toren gevoegd</li>
                    <li>1967: Zevenhuizen (22.000 inwoners) gebouwd met de eerste hoogbouwwoningen in de buurten Anklaar/Sprenkelaar</li>
                    <li>1968: Centraal Beheer Achmea gevestigd in Apeldoorn</li>
                    <li>1970: Het Rijkscomputercentrum (RCC) gevestigd in Apeldoorn</li>
                    <li>1971: Apenheul opgericht</li>
                    <li>1971: Wereldkampioenschap veldrijden</li>
                    <li>1972: Zuidelijk deel Apeldoorns Kanaal afgesloten</li>
                    <li>1973: Aartsbisschoppelijke Klein Seminarie (1935) in gebruik genomen door politie</li>
                    <li>1975: Veluwsche Stoomtrein Maatschappij opgericht</li>
                    <li>1975: Grootste belastingkantoor van Nederland gevestigd in Apeldoorn</li>
                    <li>1980: Wijk De Maten gebouwd met 30.000 inwoners</li>
                    <li>1983: Evangelische Zendingsgemeente Menorah</li>
                    <li>1984: Paleis Het Loo in gebruik genomen als museum</li>
                    <li>1986: Centraal Beheer Achmea begint met 'even Apeldoorn bellen' als reclame-uiting</li>
                    <li>1999: Cultuur Onder Dak Apeldoorn (CODA) gebouwd in Apeldoorn</li>

                <h4>21e eeuw</h4>

                    <li>2000: Nationaal Canadees Bevrijdingsmonument opgericht</li>
                    <li>2005: Eerste editie Drakenbootfestival, mix van roeisport en cultuur</li>
                    <li>2006: Internationale treinen stoppen op station Apeldoorn</li>
                    <li>2007: Nieuwe gebouw van ROC Aventus biedt ruimte voor ruim achtduizend leerlingen</li>
                    <li>2008: Opening Omnisport</li>
                    <li>2009: Koninginnedag, aanslag met acht doden en tien gewonden nabij Paleis Het Loo</li>
                    <li>2010: Hogeschool Wittenborg verhuist van Deventer naar Apeldoorn</li>
                    <li>2010: Politieacademie verhuist volledig naar Apeldoorn</li>
                    <li>2011: Wereldkampioenschappen baanwielrennen in Omnisport</li>
                    <li>2016: Saxion Hogescholen gevestigd in Apeldoorn</li>
                    <li>2016: Eerste etappe van de Ronde van Italië in Apeldoorn</li>
                    <li>2017: Serious Request vindt van 18 tot 24 december plaats op het Marktplein</li>
                    <li>2018: Wereldkampioenschappen baanwielrennen</li>
                    <li>2019: Wereldkampioenschappen paracycling</li>
                    <li>2019: De landelijke intocht van Sinterklaas vindt plaats op 16 november</li>
			</p>
		</div>
	</body>
</html>